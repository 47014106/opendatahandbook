---
redirect_from: /en/introduction/index.html
section: guide
lang: en
title: မိတ်ဆက်
---

သင်ပေးတဲ့ အခွန်ရဲ့ဘယ်လောက်ကို လမ်းမီးတွေအတွက်သုံးပြီး ဘယ်လောက်ကို ကင်ဆာရောဂါကုသမှု သုတေသနလုပ်ငန်းတွေအတွက်အသုံးပြုနေတယ် တိတိကျကျသိပါသလား။ သင့်အိမ်ကနေ အလုပ်ကို သွားနိုင်တဲ့ အတိုဆုံး၊ ဘေးအကင်းဆုံးနဲ့အကောင်းဆုံးရှုခင်းတွေရှိတဲ့ စက်ဘီးလမ်းကြောင်းကိုသိပါသလား။ သင့်ဒေသရဲ့ဘယ်နေရာမှအကောင်းဆုံးအလုပ်အကိုင်အခွင့်အလမ်းတွေနဲ့သီးပင်တွေရဲ့အမြင့်ဆုံးထွက်နှုန်း ကိုသိပါသလား။ သင်အရေးပါတယ်ထင်တဲ့ အကြောင်းအရာတွေကို ဘယ်လိုအချိန်မျိုးမှာပြောသင့်သလဲ၊ ဘယ်သူတွေကို ပြောပြသင့်သလဲ။

နည်းပညာအသစ်အသစ်တွေမှာ ဒီလိုမေးခွန်းတွေကိုဖြေနိုင်တဲ့ အလိုအလျောက်ဝန်ဆောင်မှုတွေရှိပါတယ်။ ဒီလိုမေးခွန်းတွေကိုဖြေနိုင်ဖို့အတွက်လိုအပ်တဲ့ data တွေကို public bodies တွေဆီကရပါတယ်။ မည်သို့ပင်ဖြစ်စေ လိုအပ်တဲ့ data တွေဟာ အလွယ်တကူအသုံးပြုနိုင်တဲ့အနေအထားမှာရှိနေလေ့ မရှိပါဘူး။ ဤစာအုပ်ဟာ တရားဝင်ထုတ်ပြန်ချက်များ နဲ့အခြားသတင်းအချက်အလက်များ ရရှိအောင်မည်သို့လုပ်မလဲ၊ နိုင်ငံသားတွေရဲ့ဘဝပိုမိုကောင်းမွန်လာအောင် ဝန်ဆောင်မှုအသစ်တွေမည်သို့ရယူမလဲ၊ အစိုးရ နဲ့အရပ်ဘက် မည်ကဲ့သို့ပိုမိုကောင်းမွန်အောင်အလုပ်လုပ်နိုင်မလဲ စတဲ့အကြောင်းတွေဖြစ်ပါတယ်။

[Open data](/glossary/en/terms/open-data/) နှင့် အထူးသဖြင့် အစိုးရ၏ open data ([open government](/glossary/en/terms/open-government/) data) ၏ ဆိုလိုရင်းမှာ data သတင်းအချက်အလက်ကို လူထု နှင့် ပုဂ္ဂလိက အဖွဲ့များ မည်သည့်ရည်ရွယ်ချက်ဖြင့်မဆို လွတ်လပ်စွာ ရယူအသုံးပြုနိုင်ကြောင်း လွန်ခဲ့သည့် နှစ်အနည်းငယ် ကတည်းက ခေတ်စားလာခဲ့သည်။ ၂၀၀၉ ခုနှစ်မှစပြီး Open Data ကို အစိုးရများ၏ (အမေရိကန်ပြည်ထောင်စု၊ ဗြိတိန်နိုင်ငံ၊ ကနေဒါနိုင်ငံ နှင့် နယူးဇီလန်နိုင်ငံ စသည်ဖြင့်) လှုပ်ရှားဆောင်ရွက်မှုများတွင် လူထုနှင့် ဆိုင်သော သတင်းအချက်အလက်များကို ဖွင့်ချပြလာကြသည်။ 
ဤစာအုပ်သည် Open Data ၏အခြေခံချိတ်ဆက်တွေးခေါ်မှုများ၊ အထူးသဖြင့် အစိုးရနှင့် ဆက်နွယ်မှု ကို ရှင်းပြထားသည်။ Open Data က တန်ဖိုးများကို မည်ကဲ့သို့ဖန်တီးနိုင်သည်နှင့် နယ်ပယ်ပေါင်းစုံတွင် အပြုသဘောဆောင်သက်ရောက်မှု ရှိသည်ကိုလည်းရှင်းပြထားသည်။ 

နောက်ခံအကြောင်းအရာကိုလည်းလေ့လာပါက Open Data ကိုမည်ကဲ့သို့ထုတ်လုပ်နိုင်သည်ကိုလည်း ဤစာအုပ်မှခိုင်မာစွာသတင်းအချက်အလက်ပေးထားသည်။  

## ရည်ရွယ်သော ပရိသတ် 

ဤလက်စွဲစာအုပ်သည် နယ်ပယ်ပေါင်းစုံမှ ပရိသတ်များကိုရည်ရွယ်သည်။

-   Open Data အကြောင်းမသိသေးသူများနှင့် ‘Data Professionals’ ဟုကိုယ့်ကိုယ် သတ်မှတ်ထားသူများ။
-   လူမှုရေးလုပ်သူများနှင့် တက်ကြွလှုပ်ရှားသူများ။
-   သတင်းသမားများနှင့် သုတေသနလုပ်သူများ။
-   နိုင်ငံရေးသမားများနှင့် ဖွံ့ဖြိုးရေးလုပ်သူများ။
-   Data ရူးသွပ်သူများနှင့် API ကိုမကြားဖူးသူများ။

လက်ရှိထောက်ပံ့ပေးထားသော သတင်းအချက်အလက်အများစုသည် လူထုနှင့် ဆက်နွှယ်သော အပိုင်းများကိုသာ အာရုံစိုက်ထားသည်။ မည်သို့ပင်ဆိုစေ ရေးသားသူများ၏ ရည်ရွယ်ချက်မှာ အချိန်းအတိုင်းအတာတစ်ခုအထိ ချဲ့ထွင်သွားရန်ဖြစ်သည်။ ထိုကြိုးစားအားထုတ်မှုတွင် သင်ပါဝင်ရန်အတွက်လည်း ဖိတ်ခေါ်အပ်ပါသည်။ 

ဤလက်စွဲစာအုပ်သည် ဤအကြောင်းအရာနှင့်ပါတ်သက်ပြီး တီးမိခေါက်မိရှိသူ သို့မဟုတ် လုံးဝမသိသေးသူများ ကိုရည်ရွယ်သည်။ အကယ်၍ သင်နှင့် ရင်းနှီးကျွမ်းဝင်မှုမရှိသော ပညာရပ်ဆိုင်ရာ စကားလုံးများတွေ့ပါက လက်စွဲစာအုပ်၏ နောက်ဆုံးတွင်ပါသော အသေးစိတ်အဓိပ္ပါယ်ဖွင့်ဆိုချက်နှင့် FAQs (မေးလေ့ရှိသော မေးခွန်းများ) တွင်ရှင်းလင်းချက်ကို တွေ့နိုင်သည်။  

## အသိအမှတ်ပြုမှုများနှင့် မူပိုင်ခွင့် 

### ကူညီရေးသားသူများ 

-   [Daniel Dietrich](http://ddie.me/)
-   [Jonathan Gray](http://jonathangray.org/)
-   [Tim McNamara](http://timmcnamara.co.nz)
-   [Antti Poikola](http://apoikola.wordpress.com/)
-   [Rufus Pollock](http://rufuspollock.org/)
-   [Julian Tait](http://www.littlestar.tv/)
-   [Ton Zijlstra](http://www.zylstra.org/)

### တိုက်ရိုက်အသုံးပြုခဲ့သော ရှိပြီးသားအရင်းမြစ်များ 

-   Technical Proposal for how IATI is implemented. *The IATI Technical Advisory Group led by Simon Parrish*
-   [Unlocking the Potential of Aid Information](http://www.unlockingaid.info/). *Rufus Pollock, Jonathan Gray, Simon Parrish, Jordan Hatcher*
-   Finnish manual authored by *Antti Poikola*
-   Beyond Access Report. *Access Info and the Open Knowledge Foundation*

### အခြားအရင်းမြစ်များ

-   W3C Publishing Government Data (2009) <http://www.w3.org/TR/gov-data/>
