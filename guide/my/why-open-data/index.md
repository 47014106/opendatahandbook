---
redirect_from: /en/why-open-data/index.html
section: guide
lang: en
title: ဘာကြောင့် Open Data လုပ်မှာလဲ။
---
[Open data](/glossary/en/terms/open-data/) အထူးသဖြင့် အစိုးရ၏ Open Data ([open government](/glossary/en/terms/open-government/) data) သည် အလွန်ကြီးမားသော အရင်းမြစ်တစ်ခုသော်လည်း ကျယ်ကျယ်ပြန့်ပြန့်အသုံးမချရသေးချေ။ တစ်သီးပုဂ္ဂလများနှင့် အဖွဲ့အစည်းများသည် ၎င်းတို့၏ လုပ်ငန်းတာဝန်များဆောင်ရွက်ရန် data အမျိုးအစားပေါင်းများစွာ ကောက်ယူကြသည်။ ဤအခြေအနေတွင် အစိုးရ၏လုပ်ဆောင်ချက်သည် အလွန်အရေးပါ ပါသည်၊ အဘယ်ကြောင့်ဆိုသော် ကောက်ယူထားသော data ၏ အရည်အသွေးနှင့် ဗဟိုပြုမှုကြောင့် ဖြစ်သည်။ ထို့အပြင် ဥပဒေအရ အစိုးရ data များကို လူထုထံချပြပေးရမည်၊ သို့မှသာ data များသည် open ဖြစ်ပြီး အခြားသူများ အသုံးပြုနိုင်မည်။ ဒါကဘာကြောင့် စိတ်ဝင်စားဖို့လိုတာလဲ။ 

ကျွန်ုပ်တို့open data ကို တန်ဖိုးထည့်ပေါင်းရန်ဖြစ်နိုင်သော နယ်ပယ် အမြောက်အများရှိပြီး မည့်ကဲ့သို့ အသုံးပြုမှုရှိခဲ့သည်ကိုလည်း ဥပမာများပြနိုင်သည်။ Open Data များရရှိနိုင်မှုကြောင့် မတူညီသည့် လူအုပ်စုများ၊ အဖွဲ့အစည်းများနှင့် အစိုးရပင်လျှင် အကျိုးကျေးဇူးခံစားရနိုင်သည်။ တစ်ချိန်တည်းတွင်လည်း အနာဂါတ်ထဲတွင် တန်ဖိုးများ မည်ကဲ့သို့နှင့် မည်သည့်နေရာတွင် ဖန်တီးနိုင်လိမ့်မည်ဟု တိကျစွာခန့်မှန်းရန် လည်း မဖြစ်နိုင်ချေ။ ဤစိတ်ကူးသစ်၏ သဘောမှာ ဖွံ့ဖြိုးတိုးတက်မှုများသည် ရည်ရွယ်မထားသော နေရာများမှ မကြာခဏရောက်လာတတ်သည် ဟူ၍ဖြစ်သည်။

အစိုးရ၏ data များ open ဖြစ်ခြင်းကြောင့် တန်ဖိုးများဖန်တီးနိုင်ခဲ့သော နယ်ပယ်အမြောက်အများရှိပါသည်။ ထိုနယ်ပယ်များထဲမှအချို့မှာ:

-   ပွင့်လင်းမြင်သာမှုနှင့် ဒီမိုကရေစီနည်းအရ ထိန်းချုပ်ခြင်း။
-   ပါဝင်ဆောင်ရွက်ခြင်း။
-   မိမိကိုယ်တိုင် စွမ်းရည်မြင့်တင်မှု။
-   တိုးတက်အောင်လုပ်ခြင်း သို့မဟုတ် ပုဂ္ဂလ ထုတ်ကုန်များနှင့် ဝန်ဆောင်မှုမျာ
-   တီထွင်ဆန်းသစ်မှု။
-   အစိုးရ၏ ဝန်ဆောင်မှုများအလဟမဖြစ်စေရန်ပြုလုပ်ခြင်း။
-   အစိုးရ၏ ဝန်ဆောင်မှုများပိုမိုထိရောက်မှုရှိအောင်ပြုလုပ်ခြင်း။
-   မူဝါဒများ၏ သက်ရောက်မှုကိုတိုင်းတာခြင်း။
-   Data ရင်းမြစ်များနှင့် ပမာဏကြီးမားသော Data များရှိသည့် 
အဆင်အကွက်များကိုပေါင်းဆက်ခြင်းဖြင့် ဗဟုသုတရနိုင်သည်။ 

အထက်ပါ နယ်ပယ်များတွင် သာဓကများစွာရှိသည်။  

ပွင့်လင်းမြင်သာမှုနှင့် ပါတ်သက်လျှင် ဖင်လန်နိုင်ငံသားများ၏ ‘အခွန်မရှိ’  ‘tax free’ နှင့် ဗြိတိသျှများ၏ ‘ငါ့ပိုက်ဆံတွေဘယ်ရောက်ကုန်သလဲ’ ‘where does my money go’ စသည့် သင်ပေးဆောင်သည့် အခွန်ငွေကို အစိုးရအနေဖြင့်မည်သို့အသုံးပြုနေသည်ကို ဖော်ပြသော စီမံကိန်းများ ရှိသည်။ ထို့အပြင် Open Data ကြောင့် ကနေဒါနိုင်ငံတွင်  အလှူခံများပေးရန် တိမ်းရှောင်နေသည့် အခွန် ၃.၂ ဘီလီယံဒေါ်လာ ရရှိခဲ့သည့် ဥပမာလည်းရှိသည်။ ဒိန်းမက်လူမျိုးများ၏ folketsting.dk ဟုခေါ်သည့် လွှတ်တော်တွင်းလှုပ်ရှားမှုများနှင့် ဥပဒေပြုရေးဖြစ်စဉ်ကို စောင့်ကြည့်ပြီး လွှတ်တော်တွင် မည်သည့်ကိစ္စများဖြစ်ပျက်နေသည်နှင့် မည်သည့်လွှတ်တော်အမတ်များပါဝင်သည်ကို သိနိုင်သည့် website အမျိုးမျိုးလည်းရှိသည်။ 

အစိုးရ၏ data များ open ဖြစ်ခြင်းသည် သင်၏ ကိုယ်ပိုင်ဘဝတွင် ပိုကောင်းသော ဆုံးဖြတ်ချက်များချနိုင်ရန် ကူညီပေးသည်၊ သို့မဟုတ် လူမှုဝန်းကျင်တွင် သင့်ကို ပိုမိုတက်ကြွလာစေသည်။ ဒိန်းမက်နိုင်ငံမှ အမျိုးသမီးတစ်ဦးသည် နိုင်ငံတွင်းရှိ အများသုံးအိမ်သာများအားလုံးကို ဖော်ပြပေးသည့် findtoilet.dk ဟုခေါ်သည့် website တစ်ခုကိုတည်ထောင်လိုက်သည်၊ ထို့နောက် ဆီးအိမ်နှင့်ပါတ်သက်ပြီး ပြဿနာတစ်ခုခုရှိနေသည့် သူမ၏ အသိမိတ်ဆွေများ အပြင်ပိုထွက်ရန် ကိုယ့်ကိုယ်ပိုမိုယုံကြည်မှုရှိလာစေသည်။ နယ်တာလန်နိုင်ငံတွင်ရှိသည့် vervuilingsalarm.nl ဟုခေါ်သည့်ဝန်ဆောင်မှုတစ်ခုသည် မနက်ဖြန်တွင်ရောက်ရှိနိုင်သည့်  သင့်ပါတ်ဝန်းကျင်ရှိ လေထုအရည်အသွေးကို စာတိုပေးပို့၍ သတိပေးသည်။ နယူးယောက်တွင် သင့်ခွေးနှင့် အတူလမ်းလျှောက်နိုင်သည့် နေရာများကို ရှာဖွေနိုင်ပြီး ပန်းခြံတစ်ခုတည်းတွင် အပန်းဖြေသူ အချင်းချင်းလည်းသိနိုင်သည်။ UK မှ ‘mapumental’ နှင့် ဂျာမဏီမှ ‘mapnificent’ ဝန်ဆောင်မှုများတွင် နေစရာနေရာများ၊ ထိုနေရာမှ သင့်အလုပ်ကို သွာရန်ကြာချိန်၊ အိမ်ဈေးနှုန်းများ၊ နှင့် ထိုနေရာများ မည်မျှလှပကြောင်းကို ရှာဖွေနိုင်သည်။ အထက်ပါ ဥပမာများအားလုံးသည် အစိုးရ၏ open data ကို အသုံးပြုထားသည်။ 

စီးပွါးရေးအရလည်း open data သည်အလွန်အရေးပါသည်။ ဥရောပသမ္မဂ တစ်ခုတည်းပင်လျှင် open data ၏ စီးပွါးရေးအရတန်ဖိုးမှာ ယူရိုဘီလီယံပေါင်း ဆယ်ကဏန်းနှင့် ချီ၍ရှိသည်ဟု လေ့လာမှုများအရ တွေ့ရှိရသည်။ ကုန်ပစ္စည်းအသစ်များနှင့် ကုမ္ပဏီများသည် open data များကို ပြန်လည်အသုံးပြုနေကြသည်။ ဒိန်းမက်နိုင်ငံမှ husetsweb.dk သည်သင့်အိမ်တွင် အသုံးပြုသော လျှပ်စစ်မီး အလဟသမဖြစ်စေရန်၊ ငွေကြေးအစီအစဉ်ချခြင်းနှင့် ထိုအရာများပြုလုပ်ပေးနိုင်သည့် သူများရှာဖွေခြင်း တို့တွင်ကူညီပေးသည်။ ထိုအရာကို ပိုင်ဆိုင်မှုဆိုင်ရာ သတင်းအချက်အလက်များနှင့် အစိုးရ၏ ထောက်ပံ့ငွေများ၊ ပြည်တွင်းကုန်သွယ်မှုဆိုင်ရာ မှတ်ပုံတင်ခြင်းကို အခြေခံ၍ ပြန်လည်အသုံးပြုထားသည်။ Google Translate သည်လည်း ဥရောပသမ္မဂ၏ နိုင်ငံများတွင်အသုံးပြုသောဘာသာစကားများဖြင့်ရေးသားထားသည့်  အချက်အလက်အမြောက်အများကို အသုံးပြုပြီး ထိုဘာသာစကားများကို ကွန်ပြူတာစနစ်အတွင်းသို့ထည့်သွင်းသည်။ ဤနည်းဖြင့် ၎င်း၏ ဝန်ဆောင်မှုကို ပိုမိုကောင်းမွန်လာစေသည်။ 

Open Data သည်အစိုးရအတွက်လည်း တန်ဖိုးရှိသည်။ ဥပမာအားဖြင့် ၎င်းသည် အစိုးရ၏ စွမ်းဆောင်နိုင်မှုကို ပိုမိုတိုးတက်စေသည်။ နယ်သာလန်နိုင်ငံ၏ ပညာရေးဝန်ကြီးဌာနသည် ပညာရေးနှင့် ဆက်နွှယ်သော data များအားလုံးကို ပြန်လည်အသုံးပြုနိုင်ရန်အတွက် online ပေါ်တင်ခဲ့သည်။ ထိုအချိန်မှစ၍ ၎င်းတို့ လုပ်ငန်းဆောင်တာနှင့် ကုန်ကျစရိတ်လျှော့ချမှုအပေါ် မေးခွန်းထုတ်သည့် အရေအတွက်မှာ လျော့ကျသွားပြီး ကျန်ရှိနေသေးသည့်မေးခွန်းများကိုလည်း လူမှုဝန်ထမ်း များမှဖြေဆိုရန် လွယ်ကူသွားသည်။ အဘယ်ကြောင့်ဆိုသော် အဖြေနှင့်ကိုက်ညီမှုရှိသော data များကို ရှာဖွေသိနိုင်သည့်နေရာမှာအလွန်ရှင်းသောကြောင့်ဖြစ်သည်။ Open Data သည် အစိုးရ၏ အလုပ်များကို ပိုမိုထိရောက်စွာဆောင်ရွက်နိုင်စေသည်၊ ဆိုလိုသည်မှာ ကုန်ကျစရိတ်ကိုလည်း လွန်စွာလျှော့ချပေးသည်။ ဒက်ခ်ျလူမျိုးများ၏ ယဉ်ကျေးမှုအမွေအနစ် ဌာနသည်လည်း ၎င်းတို့၏ data များကို တက်တက်ကြွကြွ ထုတ်ဝေပေးနေသည် ထို့အပြင် သမိုင်းသုတေသနဆိုင်ရာ အပျော်တမ်းအုပ်စုများနှင့် အဖွဲ့ဖြစ်သည့် Wikimedia Foundation နှင့် ပူးပေါင်းဆောင်ရွက်ပြီး ၎င်းတို့၏ တာဝန်များကို ပိုမိုထိရောက်စွာဆောင်ရွက်နိုင်စေသည်။ ဤသို့လုပ်ခြင်းကြောင့်ရရှိသော ရလဒ်များမှာ ၎င်းတို့၏ data အရည်အသွေးကိုတိုးတက်စေသည့်အပြင် ဌာနကိုလည်း လူထုနှင့် တစ်သားတည်းရှိစေသည်။ 

လူမှုတန်ဖိုးများနှင့် စီးပွါးရေးတန်ဖိုးများကို Open Data မှဖန်တီးပေးနေသည့် ဖြစ်ရပ်များစွာပြနိုင်သော်လည်း အခြားမည်သည့် အရာအသစ်အသစ်များတွင်လည်း တန်ဖိုးများထည့်ပေါင်းရန်ဖြစ်လာနိုင်မည်ဆိုသည်မှာ ကျွန်ုပ်တို့ကိုယ်တိုင်လည်းမသိသေးချေ။ Data နှင့်ပေါင်းစပ်မှုအသစ်များသည် နယ်ပယ်အသစ်တွင် လက်တွေ့အသုံးချနိုင်သည့် ဗဟုသုတအသစ်နှင့် အတွေးအမြင်အသစ် တို့ကိုဖန်တီးပေးနိုင်သည်။ ဤဖြစ်ရပ်မျိုးကို Dr. Snow မှ ၁၉ ရာစုအတွင်း လန်ဒန်မြို့တွင် မသန့်ရှင်းသည့်ရေသောက်သုံးခြင်းကြောင့် အထက်လှန်အောက်လျှော ဖြစ်စေသည်ကို အထက်လှန်အောက်လျှောကြောင့် သေဆုံးခဲ့မှု data နှင့် ရေတွင်းများ၏တည်နေရာ data ကိုပေါင်းစပ်ပြီး ရှာဖွေတွေ့ရှိခဲ့သည်။  ဤရှာဖွေတွေ့ရှိမှုကြောင့် လန်ဒန်မြို့တွင်ရေမြောင်းစနစ်များတည်ဆောက်ခြင်းနှင့် လူထုအတွက် အထွေထွေကျန်းမာရေးစောင့်ရှောက်မှုများ လွန်စွာတိုးတက်လာခဲ့သည်။ မတူညီသည့် Open Data Set များပေါင်းဆက်ခြင်းဖြင့် မမျှော်လင့်ထားသော အတွေးအမြင်သစ်များရရှိပြီး ဤကဲ့သို့သော ဖွံ့ဖြိုးတိုးတက်မှုများ ကျွန်ုပ်တို့မြင်တွေ့လိုပါသည်။ 

အကယ်၍ အစိုးရထံမှ လူထုနှင့်သက်ဆိုင်သည့် data ကို open data အဖြစ်သို့ကျွန်ုပ်တို့ပြောင်းလဲနိုင်ပါက ဤကဲ့သို့အလားအလာကောင်းပြီး အသုံးမချရသေးသည်များကို သက်ရောက်မှုအင်အားကြီးမားသည့် အရာတစ်ခုဖြစ်လာစေမည်။ မည်သို့ပင်ဆိုစေ အခြားသူများပြန်လည်အသုံပြုရန်အတွက်  ဥပဒေအရ၊ ငွေကြေးအရ သို့မဟုတ် နည်းပညာအရ တားမြစ်ချက် လုံးဝမရှိဘဲ အမှန်တကယ် open ဖြစ်မှသာ ဤအခြေအနေဖြစ်လာနိုင်သည်။ တားမြစ်ချက်တိုင်းဆိုရာတွင် လူထုနှင့် သက်ဆိုင်သော data ကိုအခြားသူများ ပြန်လည်အသုံးပြုရန်ခွင့်မပြုခြင်းနှင့် ထိုသို့အသုံးပြုနိုင်ရန်အတွက် နည်းလမ်းများကို ပိုမိုခက်ခဲစွာရှာဖွေစေခြင်းတို့အကြုံးဝင်သည်။ အလားအလာကောင်းများအတွက် သဘောပေါက်ရန်မှာ လူထုနှင့်ဆိုင်သော data သည် open data ဖြစ်ရန်လိုအပ်သည်။ 
